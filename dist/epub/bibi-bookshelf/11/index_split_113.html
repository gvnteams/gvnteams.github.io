<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>03. GASP SUCU EGITICI.indd</title>
    <meta name="generator" content="pdftohtml 0.36"/>
    <meta name="author" content="&lt;D67A67FC72&gt;"/>
    <meta name="date" content="2011-10-24T17:32:11+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre4" id="calibre_pb_112"><b class="calibre5">155 </b></h2>
<p class="calibre1"><a id="p156"></a><img src="index-156_1.jpg" class="calibre2"/></p>
<p class="calibre1">2. MÜNFERİT OPERASYONLAR </p>
<p class="calibre1">İlgili soruşturma birimi tarafından bizzat veya istihbarat birimleri tarafından gerçekleştirilen, silahlı çatışma riski düşük olan operasyonlardır. </p>
<p class="calibre1">3. PLANLI OPERASYON </p>
<p class="calibre1">İlgili birimlerce elde edilen istihbarat bilgilerine dayalı olarak planlanan ve silahlı çatışma riski yüksek olan hazırlıklı operasyonlardır. </p>
<p class="calibre1">4. REHİNELİ OPERASYONLAR </p>
<p class="calibre1">Silahlı kişilerin insanları kendi iradeleri dışında tehditle bina ve ulaşım araçları gibi yerlerde alıkoyarak birtakım taleplerin yerine getirilmesi amacı ile başlattıkları eylemleri sona erdirmeye yönelik operasyonlardır. </p>
<p class="calibre1">1.3. Operasyonun Amaçları </p>
<p class="calibre1">Bir operasyonun başlıca beş amacı bulunmaktadır. Bunlar, 1. Yakalama, etkisiz hâle getirme, </p>
<p class="calibre1">2. Suç delillerinin ele geçirilmesi, </p>
<p class="calibre1">3. Varsa rehine veya mağdurların kurtarılması, 4. İşgal edilen yerlerin boşaltılması, </p>
<p class="calibre1">5. Olayın yayılması ve büyümesinin önlenmesidir. </p>
<p class="calibre1">1.4. Operasyonun Prensipleri </p>
<p class="calibre1">Bir operasyon genel olarak aşağıdaki prensipler çerçevesinde yürütülmelidir. </p>
<p class="calibre1">1. Olayla ilgili herkesin ve çevrede bulunanların güvenliğini sağlanmalı. </p>
<p class="calibre1">2. Olay, mümkün olduğunca dar bir alanda sınırlanmalı, çevreye en az maddi zarar verilmeli. </p>
<p class="calibre1">3. Asgari kuvvet kullanılmalı. </p>
<p class="calibre1">4. Zaman faktöründen imkânlar ölçüsünde azami faydalanılmalı. </p>
<p class="calibre1">5. Operasyonun her safhasında yasal prosedürler ve toplumsal değerler göz önüne bulundurulmalıdır. </p>
<p class="calibre1">1.5. Operasyonun Güvenliği </p>
<p class="calibre1">1. Gizlilik </p>
<p class="calibre1">Operasyonun tüm aşamalarının, özellikle planlama aşamasının gizlilik içerisinde ve deşifre edilmeden tamamlanması, operasyonun başarısını doğrudan etkileyen faktörlerdendir. </p>
<p class="calibre1">2. Personelin Bilgilendirilmesi </p>
<p class="calibre1">Operasyonda görev alacak tüm personel, operasyon sırasında kendilerine verilen görevler konusunda detaylı olarak bilgilendirilmeli ve bu bilgilendirme <b class="calibre3">156 </b></p>
<p class="calibre1"><a id="p157"></a><img src="index-157_1.jpg" class="calibre2"/></p>
<p class="calibre1"><img src="index-157_2.jpg" class="calibre2"/></p>
<p class="calibre1"><img src="index-157_3.jpg" class="calibre2"/></p>
<p class="calibre1">BÖLÜM </p>
<p class="calibre1">OPERASYON VE OPERASYON TEKNİKLERİ </p>
<p class="calibre1">yapıldıktan sonra, görevlendirilen personelin kendi görevlerini tam ve eksiksiz anladıklarından emin olunmalıdır. </p>
<p class="calibre1">3. Ateşli Silahların Disiplini </p>
<p class="calibre1">Operasyonda kullanılacak silahlar operasyonun ve operasyon yapılacak alanın özelliğine göre titizlikle seçilmelidir. Gereğinden zayıf ya da kuvvetli silahlar kullanılmamalıdır. </p>
<p class="calibre1">Operasyon sırasında silah kullanma konusunda da aşırılıklara kaçılmamalı ve gereğinden fazla mühimmat kullanılmamalıdır. </p>
<p class="calibre1">4. Balistik Malzeme ve Teçhizat </p>
<p class="calibre1">Operasyon sırasında tüm personelin koruyucu malzemeleri (çelik yelek, kask vb.) ve teçhizatı tam olmalı ve gerekirse bunu sağlamak için personel operasyon öncesi tek tek kontrol edilmelidir. </p>
<p class="calibre1">5. İtfaiye ve Sağlık Ekipleri (Doğalgaz - Elektrik vs.) Operasyon sırasında yaralanma, yangın gibi istenmeyen olaylar da meydana gelebilir. Bu durum karşısında önceden tedbir alınmalı ve operasyon alanı yakınında sağlık ekibi ve itfaiye hazır bulundurulmalıdır. </p>
<p class="calibre1"><b class="calibre3">Sağlık ekibi operasyonun olmazsa olmazıdır. Çünkü insan hayatından</b> <b class="calibre3">daha büyük bir değer yoktur. </b></p>
<p class="calibre1">6. Tanıtıcı İşaretler </p>
<p class="calibre1">Operasyonun yapılması sırasında problem yaşanmaması için operasyona katılan tüm personel mümkünse tek tip kıyafet giymeli. Bu mümkün değilse personelin üzerinde birbirlerini kolay tanımalarını sağlayacak tanıtıcı işaretler (yelek, kol bandı vb.) bulunmalıdır. </p>
<p class="calibre1">7. Haberleşme </p>
<p class="calibre1">Özellikle operasyonun icrası sırasında haberleşme kesintisiz bir şekilde devam etmeli. Bu noktada oluşabilecek sorunlar önceden hesaplanarak gereken tedbirler alınmalıdır. </p>
<p class="calibre1">Operasyon sırasında personel arasındaki konuşmalar kısa, net ve anlaşılır olmalıdır. </p>
<p class="calibre1">8. İntikal ve Tertiplenmede Gizlilik </p>
<p class="calibre1">Bu aşama, operasyon başlamadan önce olan bir aşamadır. Ancak en az operasyonun icrası kadar önemlidir. Bu aşamada gizliliğe ne kadar riayet edilir ve ne kadar sessiz hareket edilirse meydana gelebilecek muhtemel olumsuzluklar da o nisbette en aza indirgenmiş olur. </p>
<p class="calibre1">Tecrübeler göstermiştir ki operasyonlarda verilen zayiatların büyük çoğunluğu tertiplenme aşamasında gizlilik prensibine yeterince riayet edilmemesinden kaynaklanmaktadır. </p>
</body></html>
