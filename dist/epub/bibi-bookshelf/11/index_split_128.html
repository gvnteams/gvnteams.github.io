<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>03. GASP SUCU EGITICI.indd</title>
    <meta name="generator" content="pdftohtml 0.36"/>
    <meta name="author" content="&lt;D67A67FC72&gt;"/>
    <meta name="date" content="2011-10-24T17:32:11+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre4" id="calibre_pb_127"><b class="calibre5">177 </b></h2>
<p class="calibre1"><a id="p178"></a><img src="index-178_1.jpg" class="calibre2"/></p>
<p class="calibre1">4.3.1. Merdivenlerde İlerleme ve Son Tutunma Noktasında Tertiplenme </p>
<p class="calibre1">Giriş unsuru henüz açığa çıkmamış operasyonlarda, alanının içinde bulunan merdivenlerden ilerlerken, operasyon prensiplerinden olan sessizlik ve görüntü vermeme konusuna azami dikkat edilmesi gerekmektedir. Merdivenlerden ilerlerken mümkün olduğunca, merdiven boşluklarından uzak, duvara ve merdiven korkuluklarına temas edip ses çıkarmadan, ayağının basacağı yeri ve teçhizatını iyi kontrol ederek, görüntünün en az olduğu yerler tercih edilmelidir. </p>
<p class="calibre1">Giriş unsuru merdivenlerden ilerlerken, arka arkaya dizilir. 1 ve 2 numara arkasındaki unsurdan yaklaşık 2 metre önden ilerleyerek unsurun ön emniyetini alır. 1 numara silahıyla merdiven kıvrımlarındaki köşeleri kontrol ederken, yanındaki 2 numara merdiven boşluklarını kontrol altında tutar. Arkadan gelen unsur elemanları, yukarıya doğru merdivenleri tırmanırken, silahlarını merdivenin yukarıya doğru olan boşluğuna, aşağıya doğru inerken merdivenin aşağıya doğru olan boşluğuna doğrultur ve unsurun en sondaki elemanı unsurun geri emniyetini alarak ilerlerler. </p>
<p class="calibre1">İlerleme esnasında katlarda bulunan daire veya başka kapalı alanlar göz önünde bulundurulur, gerekiyorsa buralara emniyetçi bırakılarak son tutunma noktasında unsur tertiplenmiş olur. </p>
<p class="calibre1">Açığa çıkmış veya merdivende ilerlerken deşifre olan operasyonlarda emniyet elden bırakılmadan, hedef noktaya mümkün olduğunca hızlı bir şekilde hareket ederek operasyonun başka alanlara yayılması ve hedefin yer değiştirmesi önlenilmiş olur. </p>
<p class="calibre1">4.4. TAHLİYE </p>
<p class="calibre1">Hedef noktaya giriş yapılarak, hedefin etkisiz hâle getirilmesi, suç ve suçluların yakalanması, her türlü suç delilinin ele geçirilmesinden sonra hedef noktanın boşaltılarak, elde edilen suç delillerinin ve suçlunun ilgili yerlere teslimine kadar yapılan faaliyetlerin tümüdür. </p>
<p class="calibre1"><b class="calibre3">Hazırlık ve müdahale safhaları oldukça başarılı planlanıp icra edilmesine rağmen tahliye planlaması ve icrası iyi yapılmadığından operasyonun</b> <b class="calibre3">başarısı gölgelenmiş ve başarısızlıkla neticelenmiş birçok operasyon vardır. </b></p>
<p class="calibre1">Operasyonun başarısı açısından tahliye, hazırlık ve müdahale safhaları kadar önemlidir. Bu nedenle tahliye, iyi bir planlama, disiplin ve koordine içerisinde gerçekleştirilmelidir. </p>
<p class="calibre1">Operasyon sonrası hedef noktadan alınan suç unsuru delillerin veya suçluların ilgili yerlere teslimine kadar emniyetlerinin en iyi şekilde sağlanması ve bunları icra eden unsurların kendi emniyetlerini de hiçbir zaman elden bırakmamaları gerekmektedir. </p>
</body></html>
