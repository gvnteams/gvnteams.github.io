<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>03. GASP SUCU EGITICI.indd</title>
    <meta name="generator" content="pdftohtml 0.36"/>
    <meta name="author" content="&lt;D67A67FC72&gt;"/>
    <meta name="date" content="2011-10-24T17:32:11+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 title="**TEMEL ATIŞ TEKNİKLERİ**, **A- TEMEL ATIŞ TEKNİKLERİ**" class="calibre4" id="calibre_pb_25"><b class="calibre5">TEMEL ATIŞ TEKNİKLERİ </b></h2>
<h3 class="sigilnotintoc"><b class="calibre5">A- TEMEL ATIŞ TEKNİKLERİ </b></h3>

<p class="calibre1"><b class="calibre3">B- İLERİ SEVİYE ATIŞ TEKNİKLERİ </b></p>
<p class="calibre1"><a id="p25"></a><img src="index-25_1.jpg" class="calibre2"/></p>
<p class="calibre1"><img src="index-25_2.jpg" class="calibre2"/></p>
<p class="calibre1"><img src="index-25_3.jpg" class="calibre2"/></p>
<p class="calibre1">BÖLÜM </p>
<p class="calibre1">TEMEL ATIŞ TEKNİKLERİ </p>
<p class="calibre1">1. BÖLÜM: OPERASYONEL ATIŞ TEKNİKLERİ </p>
<p class="calibre1">I- TEMEL ATIŞ TEKNİKLERİ </p>
<p class="calibre1">GİRİŞ </p>
<p class="calibre1">Temel atış teknikleri, atıcı ve silahın ilk buluşması ile başlayıp atıcının yetiştirilme amacına göre (askeri-polisiye-sivil) belirtilen hedef doğrultusundaki, öğretilen tüm teknik ve yöntemlerin son bulmasına kadar geçen süreci kapsar. </p>
<p class="calibre1">Temel atış tekniklerinin kapsamında, atıcının silahı tanıması, atış yaparken silahın patlamasıyla verdiği tepkiye göre kendini tanıması, atışlarındaki başarı-başarısızlık durumuna göre kendini değerlendirmesi, iç ve dış balistikle ilgili temel kuralları öğrenmesi vardır. </p>
<p class="calibre1">Temel atış teknikleri ileri seviye atış tekniklerinin alt yapısı durumunda olup ileri seviye atış yöntemlerinin olmazsa olmazıdır. Bu süreçte bilgi ve uygulama bakımından verilecek doğru bilgiler, kursiyerler için hayati önem taşımaktadır. </p>
<p class="calibre1">Atış e ğitmenlerinin genelde eğiticilik yaparken karşılaştıkları başlıca zorluk, daha evvelden öğrenilen yanlış alışkanlıkların düzeltilmesidir. Bu nedenledir ki temel atış eğitimi, atıcının tüm hayatını kapsayacak atış tekniklerinin öğre-nilmesi ve bunların uygulamalı eğitimlerinin yapılması bakımından da oldukça önem arz etmektedir. </p>
<p class="calibre1">Taktik bir müdahalede kullanılan ileri bir atış tekniğinin başarılı olmasından en basit bir poligon güvenlik kuralının ihlaline kadar, temel atış tekniğinin bilinçaltına refleks olarak programlanmış yansımaları görülebilir. Örneğin farklı ülkelerden eğitim merkezinde bir araya gelmiş ve orada aynı taktik müdahale eğitimini alan kursiyerlerin, ileri seviye ya da operasyonel atış tekniklerini kullanırken, tekniği uygulama bakımından hareketlerinde bariz farklılıklar gözlenebilmektedir. </p>
<p class="calibre1">Temel atış teknikleri doğru olarak verildiği takdirde bunun olumlu yansımaları ileride öğrenilecek ileri düzey atış teknikleri eğitimlerinde de görülecektir. Aynı şekilde temel atış teknikleri eğitiminde kişiye öğretilen yanlış bir bilgi de ileride ileri düzey atış eğitimlerinde kişinin karşısına bir problem olarak çıkacaktır ve bu problemin düzeltilmesi başlangıçtaki noktaya göre uzun zaman alacaktır. </p>
<p class="calibre1">Bazı kaynaklar incelendiğinde, temel atış eğitiminin başlangıç noktası olarak atıcının silah, poligon ve eğitici ile buluşması olarak belirlenmişse de temel atış tekniği eğitiminin başlangıcının, atıcı ile silahın buluşma noktası olarak ele alınması daha doğru olacaktır. Temel atış teknikleri, taktiksel anlamda silahla ilgili sorunları çözerken tek başına yeterli olmayabilir, bu tür sorunlar temel atış eğitimi ile elde edilen kazanımlarla çözülmeye çalışıldığında ciddi kayıplara yol açabilir. Alanda çalışan personelin, çalışma koşulları ve amacına göre farklı atış tekniklerini kullanmaları doğaldır. Hizmet öncesi eğitim kurumlarında verilen temel atış tekniklerinin, görev başında karşılaşılan farklı durumlara cevap veremeyeceği açıktır. </p>
</body></html>
