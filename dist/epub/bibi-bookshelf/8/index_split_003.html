<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>EGM SORUSTURMA REHBERI SON.indd</title>
    <meta name="generator" content="pdftohtml 0.36"/>
    <meta name="author" content="apple"/>
    <meta name="date" content="2011-05-11T09:47:40+00:00"/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre3" id="calibre_pb_2"><b class="calibre4">ÖNSÖZ</b></h2>
<p class="calibre1">Toplumsal  yaşam  ile  doğrudan  ilgili  bir  alan  olarak  güvenlik hizmetleri,  sürekli  değişen,  gelişen  ve  yeniden  organize  edilen  bir niteliğe sahiptir. Güvenlik hizmetlerinin önemli unsurlarından birisini de  suç  soruşturma  hizmetleri  oluşturmaktadır.  Suç  soruşturma hizmetlerinin  modern  bir  yaklaşımla  yürütülmesi,  standart  hale getirilmesi  ve  bu  alanda  profesyonel  birikimin  sağlanması  Emniyet Teşkilatımızın temel öncelikleri arasında yer almaktadır. </p>
<p class="calibre1">Ülkemizde suç soruşturma hizmetlerinin yürütülmesi bakımından eksikliği  hissedilen  konuların  başında,  “cinsel  dokunulmazlığa  karşı işlenen  suçların  soruşturulmasında”  uygulanacak  yöntemler  ve kullanılacak  modern  soruşturma  teknikleri  gelmektedir.  Bu  eksikliği gidermek  amacıyla  Emniyet  Genel  Müdürlüğümüz  tarafından geçtiğimiz yıllarda bir dizi çalışma yapılmış ve bu alanda uluslararası ve ulusal düzeyde önemli bir bilgi birikimi sağlanmıştır. </p>
<p class="calibre1">Mevcut  birikimin,  suç  soruşturmasında  görev  alan  bütün personelimizin  istifadesine  sunulmasını  sağlamak  amacıyla  bu Rehber hazırlanmıştır. Çalışma ile cinsel dokunulmazlığa karşı işlenen suçların  soruşturmasında  görev  alan  polisi,  genel  olarak  bu  suçların hukukî durumu hakkında bilgilendirmek, bu suçlar nedeniyle mağdur olan  veya  şüpheli  olarak  yakalanan  kişilerin  ifade  alma  işlemleri sırasında  dikkat  edilecek  temel  hususları  ortaya  koymak  ve  suçların delillendirilmesinde önem taşıyan noktaları uygulayıcıların dikkatine sunmak amaçlanmaktadır. </p>
<p class="calibre1">Rehberin hazırlanmasında, değişik illerimizin aynı nitelikte suçların soruşturulmasına ilişkin deneyim ve birikimlerinden yararlanılmıştır. </p>
<p class="calibre1">Bu  kapsamda  otuz  ilimizin  Asayiş  Şube  Müdürlüğü  Ahlak  Büro Amirliklerinde görevli personelin katılımı ile 2009 ve 2010 yıllarında farklı illerimizde, Rehberin hazırlanması ile ilgili çalışmalar yapılmış, ayrıca  hazırlanan  rehbere  ilişkin  adli  makamlar  ile  uzman  kişilerin görüş ve önerileri metne yansıtılmıştır. </p>
<p class="calibre1">İçerdiği  konular  ve  kapsam  alanı  itibariyle  ilk  olan  bu  Rehberin önümüzdeki  süreçte,  personelimizin  cinsel  dokunulmazlığa  karşı işlenen suçların soruşturmasında başvuracağı temel kaynaklardan biri olacağı değerlendirilmektedir. </p>
</body>
</html>
